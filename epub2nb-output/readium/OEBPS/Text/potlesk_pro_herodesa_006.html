<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Zelené zrcadlo</h2>


<p class="mlpverse">Dívka s dlouhými černými vlasy<br class="calibre1"/>
prohlíží své faraónské oči<br class="calibre1"/>
svá ústa čerstvě pořezaná<br class="calibre1"/>
svá ňadra s hroty uzardělými</p>

<p class="mlpverse">dívka kleopatra<br class="calibre1"/>
dívka hortensie<br class="calibre1"/>
dívka ofélie která neutone</p>

<p class="mlpverse">dívka prohlíží své otevřené tělo<br class="calibre1"/>
v zeleném zrcadle uprostřed svatební zahrady<br class="calibre1"/>
plné třtinových stvolů<br class="calibre1"/>
chvějících se od kořenů k ústům</p>

<p class="mlpverse">a dívka se chví<br class="calibre1"/>
dlouhým žárem poledního srdce<br class="calibre1"/>
stojíc nehnutě jako na dně jezera<br class="calibre1"/>
ale to se zdá právě jen nám<br class="calibre1"/>
a tehdy zaměňujeme vysokou jezerní vodu<br class="calibre1"/>
za ono zrcadlo<br class="calibre1"/>
v němž spatříme svůj tetanický úsměv<br class="calibre1"/>
z druhé strany smrti</p>

<p class="mlpverse">Dívka sama<br class="calibre1"/>
je však neskonale živá</p>

<p class="mlpverse">V jejích rukou se přetavují bronzové svícny<br class="calibre1"/>
zpět k ohňovému skupenství<br class="calibre1"/>
stromy se vracejí do prvoklíčků<br class="calibre1"/>
z uhlového kamene vyrůstá plavuň<br class="calibre1"/>
a sůl<br class="calibre1"/>
odchází k moři<br class="calibre1"/>
jakoby vábena písní bílého pištce<br class="calibre1"/>
z dob solného dětství</p>

<p class="mlpverse">Takto se vše v dívčiných rukou<br class="calibre1"/>
vrací k prvotnosti<br class="calibre1"/>
plné varhan a fléten</p>

<p class="mlpverse">Dívka sama<br class="calibre1"/>
zůstává však neskonale přítomna</p>

<p class="mlpverse">prohlíží své otevřené tělo<br class="calibre1"/>
v zeleném zrcadle uprostřed svatební zahrady<br class="calibre1"/>
rodících květin<br class="calibre1"/>
a vraždících lidí<br class="calibre1"/>
a rodících lidí a vraždících květin<br class="calibre1"/>
prohlíží své faraónské oči<br class="calibre1"/>
svá ústa čerstvě pořezaná</p>

<p class="mlpverse">opilí psi křičí z podkousnutých chřtánů<br class="calibre1"/>
rdousíce se z posledních sil<br class="calibre1"/>
děje se cokoli<br class="calibre1"/>
země ztrácí přitažlivost<br class="calibre1"/>
ale stáří je zlostné a na oplátku<br class="calibre1"/>
i pro ni ztrácí přitažlivost svět na jejím břiše<br class="calibre1"/>
odchází slunce a přichází smutek<br class="calibre1"/>
jako nekonečný oblak černých labutí<br class="calibre1"/>
sněží sněží a dlouhé bílé vlasy sněhu<br class="calibre1"/>
češou fialové blesky<br class="calibre1"/>
žádná milostná hlava s lilií ve vlasech<br class="calibre1"/>
nebyla spanilejší této šílené hlavy země</p>

<p class="mlpverse">dívka prohlíží svá ňadra s hroty uzardělými</p>

<p class="mlpverse">pastýřští milenci zarůstají rukama do trav<br class="calibre1"/>
a takto přikováni<br class="calibre1"/>
bezmocně zpívají k záhonu vlasů za hlavami<br class="calibre1"/>
a je to zpěv tak žádoucný<br class="calibre1"/>
že praskají i sladké loutny<br class="calibre1"/>
na stěnách ložnic v dávné Atlantidě</p>

<p class="mlpverse">a dívka prohlíží svá ústa čerstvě pořezaná<br class="calibre1"/>
a cítí jak zpěv v neslovech a přelahodných tónech<br class="calibre1"/>
jí zdvíhá ňadra náměsíčně vzhůru</p>

<p class="mlpverse">a tehdy touží rozbít zelené zrcadlo<br class="calibre1"/>
touží rozlévat mléko po svatební zahradě<br class="calibre1"/>
touží přivolat ovce a srny a podzemní potok<br class="calibre1"/>
touží osypat cesty růžemi<br class="calibre1"/>
a sedátka jablky vínovými<br class="calibre1"/>
touží se sklonit k milencům v travách</p>

<p class="mlpverse">ale nerozbijí zrcadlo<br class="calibre1"/>
toliko je zahaluje rouškou<br class="calibre1"/>
s otiskem člověkovy tváře</p>

<p class="mlpverse">odstupujíc po špičkách do svatební zahrady</p>

<p class="mlpverse">zatímco zelené zrcadlo<br class="calibre1"/>
skryto<br class="calibre1"/>
čeká na svůj okamžik<br class="calibre1"/>
neboť kdoví<br class="calibre1"/>
snad právě v něm<br class="calibre1"/>
budou čísi bezsmyslné vrypy<br class="calibre1"/>
objeveny<br class="calibre1"/>
co záznamy altamirské</p>

</div>
</body>
</html>