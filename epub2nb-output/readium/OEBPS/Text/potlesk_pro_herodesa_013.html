<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Slova</h2>


<h3 class="mlpuroven3basne" id="sigil_toc_id_3">I</h3>

<p class="mlpverse">V té chvíli k ránu kdy je vzduch<br class="calibre1"/>
zdánlivé nejklidnější když dozněl noční pláč<br class="calibre1"/>
než zazní ranní pláč když město dlouze spí<br class="calibre1"/>
a spí a dýchá v té chvíli klidu zlatých ryb i zvonů</p>

<p class="versedl">je pokoj zcela naplněn a nabit v prostoru svém<br class="calibre1"/>
i smyslu Nesčíslnost doteků — oněch<br class="calibre1"/>
mezi nebem a zemí — tak mileneckých že až zrakem<br class="calibre1"/>
spatřuješ jejich zaoblený tvar jak plove nad lůžkem</p>

<p class="mlpverse">Tehdy procitnou věci důvěrněji známé<br class="calibre1"/>
Schovávaná obrazů a knížek Salvador Dali<br class="calibre1"/>
podpálí žirafu a ubohý Werther</p>

<p class="mlpverse">se střílí v koupelně Ovšem hlouposti neboť ona<br class="calibre1"/>
leží snad na dosah ruky leč zavřena v sobě<br class="calibre1"/>
sedmiklíčem cizoty — a není slova jediného které…</p>

<h3 class="mlpuroven3basne" id="sigil_toc_id_4">II</h3>

<p class="mlpverse">A přece jsou slova která rozmrazují a křísí<br class="calibre1"/>
i jíní na obočí zemřelých slova mocnější skalpelů a snad i zbraně střelné Leč
která to jsou<br class="calibre1"/>
<span class="calibre10">kterak nalézti perlonosná slova v nesmírném
řečišti řeči</span></p>

<p class="mlpverse">A zde se počíná příběh s mým synkem králevicem přemoudrým
Hovoří se mnou aniž by jakkoli chápal vztahy předmětů a pojmů — a přece jeho
řeč<br class="calibre1"/>
sluněná dosud v zaumné zahrádce zvonků hrdliččích</p>

<p class="mlpverse">je útěšlivá křísivá a vznosná nad chorály chrámů<br class="calibre1"/>
i přísahy poezie Nuže co mu odpovíme jakou<br class="calibre1"/>
troufalou drúzou slov mu umlčíme zpívající rty</p>

<p class="mlpverse">Nikoli — snad jen šílený Marinetti smí zaťukat<br class="calibre1"/>
na čelo meduplné a bude vpuštěn — my pak<br class="calibre1"/>
odcházejíce otevřme okna aby alespoň haluz či drát…</p>

</div>
</body>
</html>