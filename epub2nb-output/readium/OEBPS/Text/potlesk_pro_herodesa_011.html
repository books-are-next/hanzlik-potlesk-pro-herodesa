<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Ranhojič</h2>


<p class="mlpverse">Jsem ranhojič Jsem hojič ran<br class="calibre1"/>
Sám Robespierre zutínávač hlav<br class="calibre1"/>
mi kdysi v dávné noci svěřil<br class="calibre1"/>
tu marnou práci klížit hlavy zpátky<br class="calibre1"/>
Je vichrno již churavím a teskním<br class="calibre1"/>
jen stěží zdvíhám opadané hlavy<br class="calibre1"/>
ještě tak ruku dětský kloub<br class="calibre1"/>
či na hrst vlasů<br class="calibre1"/>
dokáži posbírat a spojit s mrtvým tělem<br class="calibre1"/>
Je bída s blátem Kolik bot<br class="calibre1"/>
jsem prochodil — a kolikerou stužku<br class="calibre1"/>
jsem vděčně přijal v odměnu své službě<br class="calibre1"/>
A vskutku bylo proč — což lhostejné je<br class="calibre1"/>
zda mrtvý jímž si přizdobujem dějiny<br class="calibre1"/>
je bez hlavy či bez nehtů anebo má<br class="calibre1"/>
na věky věkův zpřerážená žebra<br class="calibre1"/>
Tuším že nikoli A v péči o mrtvého<br class="calibre1"/>
znám úkol vážnější než v péči o živé<br class="calibre1"/>
Leč už jsem řekl — scházím<br class="calibre1"/>
a je mi vichrno že sotva k ránu zvedám<br class="calibre1"/>
<i class="calibre9">svou vlastní hlavu</i> z kanálů<br class="calibre1"/>
kam padá Jsou sny a nesny neboť sen<br class="calibre1"/>
je to co toužím ve spánku či v bdění<br class="calibre1"/>
a co se nesplní A v nesnech vídám vše<br class="calibre1"/>
čeho se děsím co mě vtiskuje<br class="calibre1"/>
až do půl pasu hlíně Vše jak živoucí<br class="calibre1"/>
jen více skutečné A tedy spatřuji<br class="calibre1"/>
sám sebe v polích plných masožravých trav<br class="calibre1"/>
a velkých zelných hlávek které chroptí<br class="calibre1"/>
a vyjí bolestí neboť jsou napůl shnilé<br class="calibre1"/>
A fosforeskné houby které o polednách<br class="calibre1"/>
zdvíhají hlavy zšedivělé smrtí<br class="calibre1"/>
se nesmyslně dlouho pokyvují v rytmu<br class="calibre1"/>
jakési písně rozteklé jak plazma<br class="calibre1"/>
Jsem pod zemí A smutné vlhké jíly<br class="calibre1"/>
jako by vřely vrství se a hýbou<br class="calibre1"/>
až klokotavě stisknou i můj dech<br class="calibre1"/>
a není bože není stébla které… Jsem v nebesích<br class="calibre1"/>
a rachitické stromy<br class="calibre1"/>
jež odtud rostou korunami dolů<br class="calibre1"/>
mě hladí kořeny s tak slizce hadí něhou<br class="calibre1"/>
že sténám šíleně — Já nevraždil<br class="calibre1"/>
já jenom vyjímal<br class="calibre1"/>
ta těla z propadlišť a vyplétal je z kol<br class="calibre1"/>
já z žlábků gilotin<br class="calibre1"/>
vždy jemně za vlasy bral hlavu<br class="calibre1"/>
a hadrem pravda ne vždy bělostným<br class="calibre1"/>
jsem osušoval krk a jednou dokonce<br class="calibre1"/>
jsem semišovou kůží čistil brýle<br class="calibre1"/>
jistého učence a teprve pak<br class="calibre1"/>
tu obrýlenou hlavu přistehoval<br class="calibre1"/>
Což nebyl jsem to já<br class="calibre1"/>
kdo kolem šibenice<br class="calibre1"/>
zaléval denně záhon bílých růží<br class="calibre1"/>
a rouboval a plel jen aby bylo pěkně<br class="calibre1"/>
na místě kam se lidé chodí rozloučit<br class="calibre1"/>
Já nevraždil Jen zcela výjimečně<br class="calibre1"/>
jsem dordousil kde bylo přirdoušeno<br class="calibre1"/>
dolomil vaz či doťal sečnou ránu<br class="calibre1"/>
ale to vše jen v zájmu povinnosti<br class="calibre1"/>
abych tím dříve mohl napravit a zhojit<br class="calibre1"/>
ránu na mrtvém Proč tedy jakým právem<br class="calibre1"/>
vcházejí do mne do mých snů ti bílí<br class="calibre1"/>
ti nevzdušní ti krákoravě suší<br class="calibre1"/>
ti morfinisté vydechnutí z varhan<br class="calibre1"/>
za nimiž sedí sebemstivá zášť<br class="calibre1"/>
Proč tedy jakým právem slétají se hlavy<br class="calibre1"/>
okřídlené že podobny jsou ptákům<br class="calibre1"/>
z příšerné říše zduřelin a hlístů<br class="calibre1"/>
proč slétají se napříč horizontem<br class="calibre1"/>
a zaplnivše nebe do všech stran<br class="calibre1"/>
točí se v černých souřadivých kruzích<br class="calibre1"/>
kolem <i class="calibre9">mé</i> hlavy Což <i class="calibre9">já</i> je zutínal<br class="calibre1"/>
Vždyť já je klížil zpátky…</p>

</div>
</body>
</html>