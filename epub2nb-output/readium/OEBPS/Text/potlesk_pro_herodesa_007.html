<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Domek za tratí</h2>


<p class="mlpverse">Ano také mám domek se střechou porostlou mechem<br class="calibre1"/>
jenž líná jako kůň kterého líto střelit<br class="calibre1"/>
A kdykoli bouře strhává dráty od lidí k lidem<br class="calibre1"/>
a od světla k světlu šílená svíčka létá pod stropem</p>

<p class="versedl">a bije hlavou do čtyř stěn jak já A potom slýchám<br class="calibre1"/>
zvuky nočních vlaků — hlasy kolejnic a kol stony pražců<br class="calibre1"/>
a mnohdy volání — jakoby výkřik k úzkosti mé —<br class="calibre1"/>
a cinkne-li co náhle po okenním skle</p>

<p class="versedl">pak jistě prsten zásnubní či klíč<br class="calibre1"/>
od města za horami A tehdy rozrážím okenice do tmy<br class="calibre1"/>
padám tváří proti dešti a oslepen jím</p>

<p class="mlpverse">chytám se jeho vláken jako nesmírných rusých vlasů<br class="calibre1"/>
vlajících z vlaku jenž bije kopyty a prchá<br class="calibre1"/>
nenávratně — jako kůň z tohoto věku</p>

</div>
</body>
</html>