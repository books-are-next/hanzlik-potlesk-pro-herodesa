<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Řeč mrtvých dětí</h2>


<p class="mlpverse">Říkáme si velmi nenapsaná slova Téměř<br class="calibre1"/>
z úst do úst Takže slova<br class="calibre1"/>
nadvakrát dětská Všechna<br class="calibre1"/>
jsou o smutné lásce<br class="calibre1"/>
pod hliněnými stromy Jenom slunce<br class="calibre1"/>
je totéž Za poledne<br class="calibre1"/>
hřeje nejvíce ale nikdy<br class="calibre1"/>
je nespatříme Jsme chlapci a dívky<br class="calibre1"/>
avšak nemáme vzájemného ostychu<br class="calibre1"/>
Zde děti zůstávají velmi dlouho dětmi Ovšem<br class="calibre1"/>
také my se měníme Líbáme-li se<br class="calibre1"/>
myslíme vzájemně na své podobizny<br class="calibre1"/>
na náhrobcích Ale věřte že skutečně<br class="calibre1"/>
je nám líto jen šatů Což nemůže přijít<br class="calibre1"/>
vítr který by smetl vás k nám a naopak<br class="calibre1"/>
nás pozval do prázdných domů?<br class="calibre1"/>
Tehdy ve vašich domech<br class="calibre1"/>
se vrátí stud a nadto<br class="calibre1"/>
my už jsme více nazí Ale nehovořme<br class="calibre1"/>
o svých stescích U nás<br class="calibre1"/>
není jen smutná ale i veselá tma<br class="calibre1"/>
plná škádlení a vzpomínaných příběhů<br class="calibre1"/>
Přicházejí třínohé kočky s rolničkami<br class="calibre1"/>
vytrhané vlasy a ostatní ublížení<br class="calibre1"/>
Je tu přemnoho mazlení<br class="calibre1"/>
a odpouštivé něhy Když zaprší<br class="calibre1"/>
těšíme se z kořínků Je chladno<br class="calibre1"/>
ale hlína která pláče<br class="calibre1"/>
je hodnější Bývá nám dobře Tak<br class="calibre1"/>
že se tiskneme jak posedlí A samým štěstím<br class="calibre1"/>
vyrůstají z našich dlaní<br class="calibre1"/>
nahoru k vám<br class="calibre1"/>
drobné fialové bolístky</p>

</div>
</body>
</html>