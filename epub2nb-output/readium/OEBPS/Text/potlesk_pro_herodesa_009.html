<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Slavnost druhá</h2>


<p class="mlpverse">Slituj se nežádej bronzovým nehtem<br class="calibre1"/>
bran srdce mého<br class="calibre1"/>
já je otevřu<br class="calibre1"/>
pro dnešní květinovou slavnost středověkou<br class="calibre1"/>
a ovšem v zahradách</p>

<p class="mlpverse">nechť přijdou přelíbezné komtesy<br class="calibre1"/>
nechť připlují gondoly plné světel</p>

<p class="mlpverse">inkviziční žebříky jsou přichystány<br class="calibre1"/>
a tucet tanečních španělských bot<br class="calibre1"/>
železné panny touží po milenkách<br class="calibre1"/>
jsou nabity muškety<br class="calibre1"/>
a zelenavé jedy byly namíchány<br class="calibre1"/>
oprátky zpívají<br class="calibre1"/>
opojně tančíce s vichrem<br class="calibre1"/>
neboť jsou z konopí<br class="calibre1"/>
z hašišového konopí</p>

<p class="mlpverse">vstupujme slavobránou<br class="calibre1"/>
chystá se nebeská rytírna<br class="calibre1"/>
víc mrtvých nežli v Hamletovi</p>

<p class="mlpverse">a tombola a kvíz<br class="calibre1"/>
kolik životů má člověk<br class="calibre1"/>
tedy<br class="calibre1"/>
kolik smrtí pane vymyslíte</p>

<p class="mlpverse">ovšem i láska si přijde na své<br class="calibre1"/>
soutěž v nemohoucnosti<br class="calibre1"/>
Petr a Lucie Dafnis a Chloe<br class="calibre1"/>
Leda s labutí<br class="calibre1"/>
orgasmus sochy při varhanní hudbě</p>

<p class="mlpverse">vyhrajeme válku?<br class="calibre1"/>
ano vyhrajeme válku<br class="calibre1"/>
ještě dnes v noční košili<br class="calibre1"/>
s hlásnou troubou<br class="calibre1"/>
a všemocným<br class="calibre1"/>
elektrofonickým vysavačem</p>

<p class="mlpverse">nelíbejte se na koni<br class="calibre1"/>
příteli<br class="calibre1"/>
jste černý rytíř<br class="calibre1"/>
zemřete hůř než Jesenin</p>

<p class="mlpverse">ještě ohňostroj<br class="calibre1"/>
mnoho fialového kajícnictví<br class="calibre1"/>
po nebi i na zemi<br class="calibre1"/>
za zabité za zabití</p>

<p class="mlpverse">ruleta se točí</p>

<p class="mlpverse">kostěné kostky dobře promíchány</p>

<p class="mlpverse">a abyste dokonale nerozuměla<br class="calibre1"/>
přečtu vám Hortensie knihu Ester<br class="calibre1"/>
úryvek z Markýze de Sade<br class="calibre1"/>
něco lyriky profesora Čelakovského<br class="calibre1"/>
a notový záznam z porážení vepře</p>

<p class="mlpverse">A nebojte se<br class="calibre1"/>
miluji vašich ňader<br class="calibre1"/>
nad spinetem jež dlouze zní…</p>

</div>
</body>
</html>