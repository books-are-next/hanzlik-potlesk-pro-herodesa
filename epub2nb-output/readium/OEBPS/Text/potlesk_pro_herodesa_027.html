<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Pomerančové vůně</h2>


<p class="mlpverse">Pomerančové vůně které přilétaly<br class="calibre1"/>
o dětských vánocích<br class="calibre1"/>
pomerančové vůně na něž voláme<br class="calibre1"/>
plni zlostného pláče<br class="calibre1"/>
— vraťte se<br class="calibre1"/>
a jež se nevracejí<br class="calibre1"/>
oklamavše nás kdysi<br class="calibre1"/>
že zůstanou že bezkonečně zůstanou<br class="calibre1"/>
v našich ústech a na proutěných miskách</p>

<p class="mlpverse">Tehdy byly pravda všudypřítomné<br class="calibre1"/>
neboť po dobu vánoční<br class="calibre1"/>
vycházely ze svých půlměsíčních plátků<br class="calibre1"/>
a jako drobné květinové duše<br class="calibre1"/>
naplňovaly stříbrná okenní skla<br class="calibre1"/>
modravé mléko housle i smích sněhu</p>

<p class="mlpverse">(Anebo tomu tak nebylo?<br class="calibre1"/>
Nikdy tomu tak nebylo?<br class="calibre1"/>
Což nám opravdu o dětských vánocích<br class="calibre1"/>
jen bosá zima plačtivě podupávala v předsíni<br class="calibre1"/>
což nám opravdu do skřítkovských kabátků<br class="calibre1"/>
čísi ruka narychlo stehovala<br class="calibre1"/>
neviditelnou kapsu s lístkem pro dospělé<br class="calibre1"/>
což naše dětství záhy zmoudřelé —<br class="calibre1"/>
a tedy stárnoucí —<br class="calibre1"/>
rdousilo a křižovalo zelené pomerančové vůně<br class="calibre1"/>
což jim opravdu klíšťkami na ořechy<br class="calibre1"/>
lámalo prsty a štípalo nehty<br class="calibre1"/>
což je opravdu nenávistně zapřisáhlo<br class="calibre1"/>
aby se nikdy nikdy nevracely?)</p>

<p class="mlpverse">Nestýskejme si nad surovostí slov<br class="calibre1"/>
Pomerančové vůně se v nejbližší chvíli<br class="calibre1"/>
mohou vrátit a my je <i class="calibre9">poznáme</i><br class="calibre1"/>
Po celou noc<br class="calibre1"/>
budou zeleně létat kolem naší lampy<br class="calibre1"/>
z ořechů vyřežem koše hojnosti<br class="calibre1"/>
a proměníme vodu<br class="calibre1"/>
dřevěná vrána zazpívá<br class="calibre1"/>
otevřem klavír a vejde hudba<br class="calibre1"/>
snad naleznem i pomeranč<br class="calibre1"/>
a pomerančové vůně i k němu skloní rty</p>

<p class="mlpverse">a přijde vánoční malíř<br class="calibre1"/>
namaluje dívčí anděly jak jedí sněžné zrní</p>

<p class="mlpverse">snad se umoudří naše strázně<br class="calibre1"/>
naše zrůdná šílenství<br class="calibre1"/>
a vynucené nenávisti<br class="calibre1"/>
snad se umoudří<br class="calibre1"/>
a do rána počkají před zahradní brankou<br class="calibre1"/>
snad uváží koně<br class="calibre1"/>
a mrtví si odpočinou na seně a slámě<br class="calibre1"/>
a zdvihne se průsvitný sněhový vír<br class="calibre1"/>
jenž svolá a přivede zvířátka a děti<br class="calibre1"/>
všechny jimž bylo ublíženo<br class="calibre1"/>
u nás jim bude dobře<br class="calibre1"/>
máme růžový čaj a chléb<br class="calibre1"/>
u nás je nic nebude bolet</p>

<p class="mlpverse">a rozsvítí se modrozlatá tma<br class="calibre1"/>
a k obloze se vztáhnou křehké ruce stromů<br class="calibre1"/>
jako bláhové náruče k padajícím hvězdám<br class="calibre1"/>
hory se otevřou dětem putujícím<br class="calibre1"/>
do všech sedmihradských zemí světa<br class="calibre1"/>
a nám bude v tu chvíli dovoleno<br class="calibre1"/>
přistoupit k maličkým a vejít s nimi<br class="calibre1"/>
a poznat tam kdejaký kout<br class="calibre1"/>
své minulé dny a milující věci<br class="calibre1"/>
a v hojivém jezeru jasmínových slz<br class="calibre1"/>
také svou dávnou šťastnou dětskou tvář</p>

<p class="mlpverse">a tehdy v kruhu květinových dětí<br class="calibre1"/>
budeme zpívat i zavřenýma očima</p>

<p class="mlpverse">leč znova jen slova své půlnoční písně</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160; nepřijdu-li k hoře<br class="calibre1"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; přijde hora ke mně<br class="calibre1"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; hora hora hoře<br class="calibre1"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160; obemkne mě</p>

<p class="mlpverse">Vše zmizí spadne opona<br class="calibre1"/>
hory se zavřou a nebe oněmí<br class="calibre1"/>
budeme stát zimomřiví před zahradní brankou<br class="calibre1"/>
bolestně sami<br class="calibre1"/>
ještě na chvíli zazní<br class="calibre1"/>
kolovrátek a lovecké rohy<br class="calibre1"/>
pak už jen elektronické tóny<br class="calibre1"/>
dlouhé jako smějící se déšť<br class="calibre1"/>
panoptikum procitne<br class="calibre1"/>
a do zlatova naleští železný chrup<br class="calibre1"/>
mrtví se poslušně zdvihnou<br class="calibre1"/>
přijde vítr a vymete zahradní kouty<br class="calibre1"/>
zůstane zlobný šepot<br class="calibre1"/>
šelestivá hra hrachu po činelách</p>

</div>
</body>
</html>