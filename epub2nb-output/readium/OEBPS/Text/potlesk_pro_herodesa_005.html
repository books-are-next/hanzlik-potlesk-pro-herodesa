<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">

<h2 class="mlpuroven2basne">Slavnost první</h2>


<p class="mlpverse">Pro každého kdo přislíbí účast<br class="calibre1"/>
na dnešní slavnosti<br class="calibre1"/>
je připravena květinová pozornost</p>

<p class="mlpverse">S ostatními ztrácejme jen slova</p>

<p class="mlpverse">Už přichází jako květina jako bílý mák ve vlasech<br class="calibre1"/>
bílá<br class="calibre1"/>
v průvodu dívek</p>

<p class="versedl">Nemýlíte se je to ona<br class="calibre1"/>
Hortensie která jediná smí projít aniž se jí dotkne krev<br class="calibre1"/>
prýštící nám pro ni z úst a očí<br class="calibre1"/>
vzájemně zotvíraných<br class="calibre1"/>
zlodějským vláskem z dětské kadeře</p>

<p class="mlpverse">a je to ona<br class="calibre1"/>
Hortensie kterou nespatřím nikdy v minulosti<br class="calibre1"/>
kterou jsem nespatřil nikdy v budoucnosti</p>

<p class="mlpverse">a já usedám pod práh altánu<br class="calibre1"/>
v němž mi teď píše zelený dopis<br class="calibre1"/>
plný pečetních slzí<br class="calibre1"/>
neboť já jsem ten kterého miluje<br class="calibre1"/>
neboť ona je ta kterou miluji</p>

<p class="mlpverse">a je to opět vlhká hlína kdo mě uspává<br class="calibre1"/>
probouzím se za zimy<br class="calibre1"/>
málo známé zimní zvířátko<br class="calibre1"/>
je tu keř rododendronu<br class="calibre1"/>
plný sněhu který úpěnlivě tíká</p>

<p class="mlpverse">vytáčím číslo a sluchátko říká<br class="calibre1"/>
nechoď k nám můj bože u nás je zima<br class="calibre1"/>
jako u mrtvých<br class="calibre1"/>
tvé knihy ti vrátím poštou</p>

<p class="mlpverse">konečně vcházím do altánu<br class="calibre1"/>
Hortensie spí v křesle<br class="calibre1"/>
neodstrojena<br class="calibre1"/>
a jako živá</p>

<p class="mlpverse">vracím se do nory<br class="calibre1"/>
střechu altánu nad hlavou</p>

<p class="mlpverse">pod sněhem leží<br class="calibre1"/>
pokácené lavičky a stoly<br class="calibre1"/>
na plotech němě hořekují lampióny<br class="calibre1"/>
jako hlavy naražené na kůly</p>

<p class="mlpverse">Tehdy se opiji<br class="calibre1"/>
a zpívám malou jarní píseň<br class="calibre1"/>
plnou veselých šílených květin</p>

</div>
</body>
</html>