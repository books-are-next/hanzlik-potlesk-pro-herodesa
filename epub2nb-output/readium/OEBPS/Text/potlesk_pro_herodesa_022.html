<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Potlesk pro Herodesa</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection1">
<h2 class="mlpuroven2basne">Postilión</h2>


<p class="versedl1">Za zvonivě mrazivé noci přijíždí
postilión v modrobílém premovaném kabátu a s třírohým kloboukem plným třásní</p>

<p class="versedl1">A Postilión do daleka troubí a osm
párů koní které táhnou jeho pohádkové saně zvoní stříbrem</p>

<p class="versedl1">A postilión přijíždí do vesnice kde
žijí Úzkostní a Bázliví a Milost čekající a na každý zvuk trubky a na každý tón
stříbrného zvonku vybíhají Úzkostní a Bázliví a Milost čekající neboť postilión
přiváží Milost</p>

<p class="versedl1">A postilión klade Milost do
natažených dlaní a sotva natažená dlaň Milost uchopí postilión ji sekerou utíná
až po rameno a háže do saní</p>

<p class="versedl1">A takto rozdává Milost a vzápětí
utíná paži držící Milost všem Úzkostným a Bázlivým a Milost čekajícím až k poslednímu
z vesnice neboť i ten čeká že právě u něj bude učiněna výjimka</p>

<p class="versedl1">A teprve v lese za vsí vyhazuje
postilión všechny uťaté paže ze saní odebíraje jim ony ozdobné obálky s nepopsaným
papírem aby je pokud nejsou příliš od krve přivezl dalším</p>

</div>
</body>
</html>